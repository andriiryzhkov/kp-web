# 5 Порядок виконання, оформлення та захисту курсового проекту

## 5.1 Вимоги щодо оформлення

Пояснювальна записка **оформлюється** шрифтом `Times New Roman`. Розмір шрифту - 14 пт. Міжрядковий інтервал - 1,5. Абзаци вирівнюються за шириною, перший рядок має відступ 1,25 см. Відступ від рамки становить 5 мм з права і ліва, та 10 мм - з верху і низу.

Текст пояснювальної записки розділяють на розділи і глави, відповідно до змісту.

**Розділи** повинні мати порядкові номери в межах усього документу (частини), позначені арабськими цифрами без крапки. Глави повинні мати нумерацію в межах кожного розділу. Номери глав складаються з номерів розділів або глав, розділених крапкою. Наприкінці номера розділу або глави крапка не ставиться. Розділи, як і глави, можуть складатися з декількох пунктів.

Найменування розділів повинні бути короткими. Найменування розділів і глав записують у вигляді заголовків з абзацу прописними літерами (окрім першої великої літери) напівжирним форматом літер. Використання курсивного форматування, підкреслення та переноси слів у заголовках не допускаються. Крапку наприкінці заголовка не ставлять. Якщо заголовок складається з двох речень, їх розділяють крапкою. Розташовувати назву розділу, глави та тексту на різних сторінках забороняється.

Відстань між заголовком розділу або глави і текстом повинна бути у 3 інтервали. Відстань між заголовками розділу і глави – 1,5 інтервали. Кожен розділ пояснювальної записки починають з нового листа (сторінки). Відстань між попередньою главою та наступним заголовком глави повинен бути 3 інтервали.

**Нумерація сторінок** повинна бути наскрізна для всієї записки, починаючи з титульного листа та включаючи додатки. На титульному листі та завданні номер сторінки не проставляється.

**Рисунки** відцентровуються по середині сторінки та підписуються знизу по центру, наприклад, "Рисунок 1.1 - Діаграма варіантів використання". Рисунки повинні мати нумерацію в межах кожного розділу. Номери рисунків складаються з номеру розділу в якому знаходиться рисунок та порядкового номеру рисунку в цьому розділі, розділених крапкою. Перед рисунком та після підпису рисунку слід пропускати по 1 рядку.

**Таблиці** розміщуються по ширині сторінки та підписуються зверху зліва без відступу, наприклад, "Таблиця 1.1 - Специфікація варіанту використання". Таблиці повинні мати нумерацію в межах кожного розділу. Номери таблиць складаються з номеру розділу в якому знаходиться таблиця та порядкового номеру таблиці в цьому розділі, розділених крапкою. Перед підписом таблиці та після таблиці слід пропускати по 1 рядку.

Фрагменти **програмного коду** оформлюються шрифтом `Courier New`. Допускається зменшення розміру шрифту до 12 пт. Підписується зверху зліва без відступу, наприклад, "Програмний код 2.1 - SQL скрипт". Програмний код повинні мати нумерацію в межах кожного розділу. Номери фрагментів програмного коду складаються з номеру розділу в якому знаходиться код та порядкового номеру фрагменту коду в цьому розділі, розділених крапкою. Перед підписом фрагменту програмного коду та після фрагменту коду слід пропускати по 1 рядку.

**Файл з електронною версією пояснювальної записки** повинена мати наступний формат назви: `ПрізвищеІБ-Група-Рік`.

Приклад оформлення пояснювальної записки наведено в файлі [*"Сторінка з рамкою.docx"*]().

## 5.2 Критерії оцінювання курсового проекту

Курсовий проект буде оцінюватись відповідно до обсягу виконаної роботи, своєчасності її виконання та рівня самостійності в його реалізації (табл. 5.1). Своєчасність, тобто відповідність графіку виконання проекту зафіксованого в завданні на проект, буде перевірятись за часовими мітками розміщення програмного коду та інших матеріалів до репозиторію Bitbucket.

*Таблиця 5.1 - Критерії оцінювання курсового проекту*

Оцінка за 100-бальною шкалою | Оцінка за шкалою ECTS | Оцінка за національною шкалою | Мінімальні критерії
-----------------------------|-----------------------|-------------------------------|--------------------------
90-100 | A | відмінно | - *Все, що необхідно для оцінки "B"*<br/> - Проект виконувався своєчасно відповідно до графіка<br/> - Пояснявальна записка проекту в повній мірі відображає виконану роботу<br/> - Веб-сайт має адаптивний дизайн, що коректно відображається на пристроях з різною шириною екрану<br/> - Веб-сайт розміщений та повністю функціонує в мережі Інтернет.
82-89 | B | добре | - *Все, що необхідно для оцінки "C"*<br/> - Проект виконувався з невеликими відхиленнями від графіка<br/> - Реалізовані динамічні обмеження цілісності даних за допомогою тригерів<br/> - Веб-сайт має застосування JavaScript на боці клієнта (в браузері)
75-81 | C | добре | - *Все, що необхідно для оцінки "D"*<br/> - Всі типи даних в базі даних вибрані обґрунтовано<br/> - Реалізовані декларативні обмеження цілісності даних<br/> - Реалізована оптимізація запитів за допомогою індексів<br/> - Реалізована автентифікація користувачів на сайті<br/> - Реалізовані всі варіанти використання
67-74 | D | задовільно | - *Все, що необхідно для оцінки "E"*<br/> - В базі даних відсутні помилки нормалізації реляційних відношень<br/> - Присутні деякі (не повні) обмеження цілісності даних<br/> - Веб-сайт має естетично гармонійне оформлення на всіх сторінках
60-66 | E | задовільно | - Проект містить реалізовану базу даних, можливо з деякими помилками при нормалізації<br/> - Веб-сайт забезпечує збереження даних користувачів в базі даних<br/> - Реалізовані не всі варіанти використання
35-59 | FX | незадовільно | - В проекті не повністю реалізована база даних<br/> - Веб-сайт не забезпечує збереження даних користувачів в базі даних
0-34 | F | неприйнятно | - Проект повністю не відповідає виданому завданню

## 5.3 Порядок здачі та захисту курсового проекту

Пояснювальна записка вкладаються папку-швидкозшивача з прозорим верхом формату А4. Порядок розташування розділів проекту має відповідати структурі приведеній в [розділі 3](ch03.md). В папку-швидкозшивач в кінці також вкладається конверт з CD/DVD диском на якому має бути записана копія вмісту [Bitbucket репозиторію](https://bitbucket.org/) зі всіма матеріалами курсового проекту - електронною версією пояснювальної записки, моделлю бази даних, SQL-скриптом бази даних, програмним кодом веб-сайту та іншими супровідними матеріалами.  

Курсовий проект захищається після перевірки керівником курсового проекту всіх розділів та програмного коду, про що свідчать підписи керівника та студента у штампах пояснювальної записки і на титульному листі записки.
