# 2 Розробка бази даних

## 2.1 Опис моделі даних

Використовуючи модель варіантів використання, яка була розроблена в розділі 1, опишемо модель даних у вигляді діаграми **сутностей і зв'язків**. Для цього виявляємо в описах варіантів використання веб-сайту об'єкти даних та їх властивості. Такі об'єкти на діаграмі сутностей і зв'язків є **сутностями** — реальними або уявними об'єктами, інформація про які має бути зібрана чи збережена [1]. Відповідно, певні властивості об'єктів представляються **атрибутами**. Атрибут — це деталь або аспект якісного чи кількісного опису сутностей, їхньої ідентифікації, класифікації або відображення їхнього стану [1]. Також на діаграмі відображаємо **зв'язки** — пойменовані асоціації двох або  більшої кількості сутностей [1].

Діаграма сутностей і зв'язків веб-сайту обслуговуючої комунальної компанії представлена на рис. 2.1.

<br/>

![Діаграма сутностей і зв'язків](img/ERDDiagram1.png)

*Рисунок 2.1 - Діаграма сутностей і зв'язків веб-сайту обслуговуючої комунальної компанії*

<br/>

Модель "сутність-зв'язок" (рис. 2.1) містить три основні сутності виявлені в описах варіантів використання веб-сайту: `user` - користувач веб-сайту, `request` - заявка на обслуговування та `message` - повідовлення переписки між клієнтом та диспетчером щодо заявки. Користувачами є як клієнт, так і диспетчер компанії. Розрізняють їх в базі даних за атрибутом `dispatcher`, який для диспетчера буде мати значення `1`, а для клієнта, відповідно, - `0`.

Для визначення обмежень цілісності реляційних відношень обрані первинні ключі. На діаграмі сутностей і зв'язків (рис. 2.1) вони позначені як `PK`.

Для повноти розуміння предметної області також приведемо **приклади данних в реляційних відношеннях**. Приклад наведено в табл. 2.1 - 2.3.

<br/>

*Таблиця 2.1 - Реляційне відношення "user"*

idUser | firstName | middleName | lastName | email | password | street | house | apartment | city | telephone | contract | dispatcher
-------|-----------|------------|----------|-------|---------|--------|-------|-----------|------|-----------|----------|-----------
1 | Петро | Сергійович | Коваленко | petro.k@email.ua | 12345 | вул. Дорошенка | 16 | 24 | Мелітополь | 0975554433 | №29 від 15.04.2016 | 0
2 | Ірина | Олексіївна | Супрун | s.ira@email.ua | 98745 | вул. Дорошенка | 16 | 36 | Мелітополь | 0976677788 | №45 від 24.05.2016 | 0
3 | Олена | Віталіївна | Горбань | gorban@email.ua | 3698741 | - | - | - | - | 0976677788 | - | 1

<br/>

*Таблиця 2.2 - Реляційне відношення "request"*

idRequest | dateTime | user | profile | service | description | serviceTeam | status
----------|----------|------|---------|---------|------------|-------------|-------
145 | 2016-09-04 14:25 | Супрун І.О. | сантехніка | - Монтаж водопроводу<br/>- Заміна арматури<br/>- Чистка каналізації | Прочистити каналізацію | Панасенко, Мірошниченко | 2016-09-04 14:25 - 1<br>2016-09-04 16:40 - 3<br>2016-09-07 13:15 - 4
146 | 2016-09-04 15:05 | Коваленко П.С. | електрика | - Усунення аварійних відключень<br/>- Монтаж електропроводки | Немає електрики в квартирі | Пашко, Коваль | 2016-09-04 15:05 - 1<br>2016-09-04 17:25 - 2

<br/>

*Таблиця 2.3 - Реляційне відношення "message"*

idMessage | dateTime | user | request | content
----------|----------|------|---------|--------
1763 | 2016-09-04 15:05 | Горбань О.В. | 146 | Заявку створено (автоматичне повідомлення)
1764 | 2016-09-04 16:50 | Коваленко П.С. | 146 | Відмініть заяаку, будь ласка.

<br/>

## 2.2 Нормалізація відношень

### Перша нормальна форма

Реляційне відношення перебуває в **першій нормальній формі (1НФ)**, якщо всі йоги атрибути мають атомарні (прості) домени, відтак значення елементів таблиці є простими [1].

Перша нормальна форма (1НФ) утворює ґрунт для структурованої схеми бази даних [12]:
* Кожна таблиця повинна мати основний ключ: мінімальний набір колонок, які ідентифікують запис.
* Уникнення повторень груп (категорії даних, що можуть зустрічатись різну кількість разів в різних записах) правильно визначаючи неключові атрибути.
* Атомарність: кожен атрибут повинен мати лише одне значення, а не множину значень.

Перевірка реляційних відношень показала, що у відношенні `request` наявна невідновідність вимогам 1НФ - атрибут `status` містить неатомарні значення. З таблиці 2.2 видно що за цим атрибутом перелічуються всі статуси відповідної заявки.

Для зведення реляційних відношень до 1НФ виділимо атрибут `status` в окреме відношення `status` і зв'яжимо його з відношенням `request`. Слід також вімітити, що аналіз прикладу даних атрибуту `status` (табл. 2.2) демонструє моєжливість виділити в новому відношенні додаткові атрибути - дата та час зміни статусу, коментар до зміни статусу. Результат зведення до 1НФ приведено на рис. 2.2.

<br/>

![Діаграма сутностей і зв'язків після приведення до 1НФ](img/ERDDiagram2.png)

*Рисунок 2.2 - Діаграма сутностей і зв'язків після приведення до 1НФ*

<br/>

Після виконаного зведення всі відношення знаходяться в 1НФ.

### Друга нормальна форма

Реляційне відношення перебуває в **другій нормальній формі** (2НФ), якщо воно перебуває в першій нормальній формі й усі його непервинні атрибути фунщіонально повно залежать від певного можливого ключа [1].

Друга нормальна форма (2НФ) вимагає, аби дані, що зберігаються в таблицях із композитним ключем не залежали лише від частини ключа [12]:
* Схема бази даних повинна відповідати вимогам першої нормальної форми.
* Дані, що повторно з'являються в декількох рядках виносяться в окремі таблиці.

Перевірка реляційних відношень показала, що в нашій моделі (рис. 2.2) відсутні композитні ключі, і, відповідно, всі відношення знаходяться в 2НФ.

### Третя нормальна форма

Реляційне відношення перебуває в **третій нормальній формі** (ЗНФ), якщо воно перебуває в другій нормальній формі й не містить транзитивних функціональних залежностей непервинних атрибутів від можливих ключів [1].

Третя нормальна форма (3НФ) вимагає, аби дані в таблиці залежали винятково від основного ключа [12]:
* Схема бази даних повинна відповідати всім вимогам другої нормальної форми.
* Будь-яке поле, що залежить від основного ключа та від будь-якого іншого поля, має виноситись в окрему таблицю.

Перевірка реляційних відношень показала, що в моделі (рис. 2.2) транзитивна функціональна залежність атрибуту `services` від первинного ключа через атрибут `profile`.

Для зведення реляційних відношень до 3НФ виділимо атрибути `profile` та `services` у нове відношення. Також варто винести атрибут `serviceTeam` до окремого відношення та зв'язати виділені відношення між собою. Результат зведення до 1НФ приведено на рис. 2.3.

<br/>

![Діаграма сутностей і зв'язків після приведення до 3НФ](img/ERDDiagram3.png)

*Рисунок 2.3 - Діаграма сутностей і зв'язків після приведення до 3НФ*

<br/>

Після виконаного зведення всі відношення знаходяться в 3НФ.

### Нормальна форма Бойса-Кодда

Реляційне відношення перебуває в **нормальній формі Бойса-Кодда** (НФБК), коли воно має таку властивість: якщо довільний атрибут відношення, що не належить набору атрибутів А, залежить функціонально від А, то й усі атрибути відношення функціонально залежать від А [1].

Відношення знаходиться в НФБК, тоді і лише тоді коли детермінант кожної функціональної залежності є потенційним ключем. Якщо це правило не виконується, тоді щоб привести вказане відношення до НФБК його слід розділити на два відношення шляхом двох операцій проекції на кожну функціональну залежність детермінант, якої не є потенційним ключем [12].
* Проекція без атрибутів залежної частини такої функціональної залежності;
* Проекція на всі атрибути цієї функціональної залежності.

Перевірка реляційних відношень показала, що всі відношення знаходяться в НФБК.

### Четверта нормальна форма

Реляційне відношення `R` перебуває в **четвертій нормальній формі** — 4НФ, якщо з існування в ньому нетривіальної багатозначної залежності `X ->-> В`  випливає, що `X` є суперключем `R` [1].

Четверта нормальна форма (4НФ) вимагає, аби в схемі баз даних не було нетривіальних багатозначних залежностей множин атрибутів від будь чого, окрім надмножини ключа-кандидата. Вважається, що таблиця знаходиться у 4НФ тоді, і тільки тоді, коли вона знаходиться в НФБК, та багатозначні залежності є функціональними залежностями. Четверта нормальна форма усуває небажані структури даних - багатозначні залежності [12].

Перевірка реляційних відношень показала, що всі відношення знаходяться в 4НФ.

### П'ята нормальна форма

Реляційне відношення `R` перебуває в **п'ятій нормальній формі** (5НФ) тоді й тільки тоді, коли в кожній його нетривіальній залежності за з'єднанням ``\*(M<sub>1</sub>, M<sub>2</sub>,..., М<sub>n</sub>)`` будь-яка множина `М`, є можливим ключем `R`.

П'ята нормальна форма (5НФ) вимагає, аби не було не тривіальних залежностей об'єднання, котрі б не витікали із обмежень ключів. Вважається, що таблиця в п'ятій нормальній формі, тоді, і тільки тоді, коли вона знаходиться в 4НФ, та кожна залежність об'єднання зумовлена її ключами-кандидатами [12].

Перевірка реляційних відношень показала, що всі відношення знаходяться в 5НФ.

## 2.3 Визначення типів даних

Нормалізовані реляційні відношення представлені на рис. 2.3 не містять атрибутів, які є **зовнішніми ключами**, тобто реалізують зв'язки між відношеннями. Додамо ці атрибути до діаграми (рис. 2.4). Зовнішні ключі позначаємо як `FK`.

<br/>

![Діаграма сутностей і зв'язків з зовнішніми ключами](img/ERDDiagram4.png)

*Рисунок 2.4 - Діаграма сутностей і зв'язків з зовнішніми ключами*

<br/>

Для атрибутів рляційних відношень визначаємо:

* зазначення типів даних та їхніх розмірів (обов'язкова властивість);
* чи є обов'язковим значення атрибута;
* чи може значення атрибута дублюватися;
* можливі значення за замовчуванням.

Результати заносимо в табл. 2.4 - 2.9.

<br/>

*Таблиця 2.4 - Типи даних реляційного відношення "user"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idUser | INT | 10 | первинний ключ
firstName  | VARCHAR | 30 | обов'язковий
middleName  | VARCHAR | 30 | -
lastName | VARCHAR | 30 | обов'язковий
email | VARCHAR | 100 |обов'язковий, унікальний
password | VARCHAR | 255 | обов'язковий
street | VARCHAR | 25 | -
house | SMALLINT | 3 |-
apartment | SMALLINT | 3 |-
city | VARCHAR | 25 |-
telephone | INT | 10 |-
contract | DATE | - | -
dispatcher | TINYINT | 1 | обов'язковий, за замовчуванням - 0

<br/>

*Таблиця 2.5 - Типи даних реляційного відношення "request"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idRequest | BIGINT | 20 | первинний ключ
dateTime  | DATETIME | - | обов'язковий
user | INT | 10 | зовнішній ключ, обов'язковий
profile | INT | 10 | зовнішній ключ
description | MEDIUMTEXT | - | обов'язковий
serviceTeam | INT | 10 | зовнішній ключ

<br/>

*Таблиця 2.6 - Типи даних реляційного відношення "status"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idStatus | BIGINT | 20 | первинний ключ
request | BIGINT | 20 | зовнішній ключ, обов'язковий
status | TINYINT | 1 | обов'язковий, за замовчуванням - 1
dateTime | DATETIME | - |обов'язковий
comment | VARCHAR(255) | - | -

<br/>

*Таблиця 2.7 - Типи даних реляційного відношення "profile"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idProfile | INT | 10 | первинний ключ
name | VARCHAR | 100 | обов'язковий
services | MEDIUMTEXT | - | -

<br/>

*Таблиця 2.8 - Типи даних реляційного відношення "serviceTeam"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idServiceTeam | INT | 10 | первинний ключ
name | VARCHAR | 100 | обов'язковий
profile | INT | 10 | зовнішній ключ, обов'язковий

<br/>

*Таблиця 2.9 - Типи даних реляційного відношення "message"*

Атрибут | Тип даних | Розмір | Додаткові обмеженні цілісності
--------|-----------|--------|-------------------------------
idMessage | BIGINT | 20 | первинний ключ
user | INT | 10 | зовнішній ключ, обов'язковий
request | BIGINT | 20 | зовнішній ключ, обов'язковий
dateTime | DATETIME | - | обов'язковий
content | MEDIUMTEXT | - | обов'язковий

Діаграма сутностей і зв'язків з позначенням типів та розмірів даних прийме наступний вигляд (рис. 2.5).

<br/>

![Діаграма сутностей і зв'язків з позначенням типів та розмірів даних](img/ERDDiagram5.png)

*Рисунок 2.5 - Діаграма сутностей і зв'язків з позначенням типів та розмірів даних*

<br/>

## 2.4 Обмеження цілісності даних
## 2.5 Індекси
## 2.6 Тригери
## 2.7 Реалізація SQL-скрипту
